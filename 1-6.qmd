---
lang: sv
title: Sammanfattning
---

-   Konstruktiv självhävdelse är ett sätt att kommunicera som innebär
    att du uttrycker dina behov, åsikter och känslor samtidigt som du
    respekterar andras rättigheter. Det skiljer sig från aggressivt
    beteende, som kränker andras rättigheter, och passivt beteende, som
    kränker dina egna rättigheter.
-   Även om vi har förmågan att hävda oss själva i de flesta
    situationer kan det i vissa situationer vara svårt för oss att göra
    det.
-   Bristande konstruktiv självhävdelse kan leda till dålig självkänsla.
-   Vi kommer alla till världen med full förmåga till självhävdelse men
    när vi växer upp lär vi oss också andra kommunikationsstilar.
-   Miljön vi befinner oss i kan göra det svårare för oss att hävda oss
    själva konstruktivt.
-   Ibland har vi hindrande föreställningar och antaganden om oss
    själva, andra människor och världen i stort, som gör det svårt för
    oss att hävda oss själva.
-   Genom att formulera specifika mål att arbeta mot när du använder det 
    här materialet hjälper du dig själv att fortsätta söka ny framkomlighet 
    även när det tar emot. Det hjälper dig dessutom att lägga märke till de 
    framsteg du gör.

## Ge dig själv ett erkännande för att du kämpar

Puh! Nu har du fått jobba en hel del. Vi som ligger bakom det här
materialet vet av egen erfarenhet att det är tufft att arbeta med att
förändra beteenden och att det ofta kan kännas svårt att utmana sig
själv. Kom ihåg: Det arbete du redan har gjort kommer ligga till grund
för dina framsteg under de kommande veckorna. Du förtjänar ett
erkännande för det.

::: {.callout-note}
## I nästa vecka

I nästa avsnitt går genom vad som kännetecknar de aggressiva, de
konstruktivt självhävdande och de passiva kommunikationsstilarna. Varje
stil har sina egna förtjänster och kostnader. Vi slår också in på ett
spår med avslappningsövningar som vi fortsätter utforska djupare i 
vecka 5. Genom att sänka den allmänna spänningsnivån blir det lättare
att vara medvetet närvarande i vardagen. Det ökar förmågan att agera på
ett sätt som är konstruktivt även när den första impulsen är passiv
eller aggressiv kommunikation.
:::