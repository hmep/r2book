---
lang: sv
title: Översikt
---

## KBT för bättre självhävdelse

Självhävdelse kan vara mer eller mindre konstruktiv, aggressiv eller passiv. Ibland hävdar vi oss inte så konstruktivt som vi skulle önska.

-   Tar du ofta på dig mer än du orkar?
-   Tappar du humöret i trafiken för ofta?
-   Har du svårt att ge eller ta emot komplimanger?
-   Tar det emot att reklamera en vara eller tjänst?
-   Känner du dig ofta stressad och utarbetad?
-   Händer det att du smäller i dörrar när du är arg?
-   Brukar du bli nedstämd efter besvikelser?
-   Har du svårt att säga nej?

Då kan den här boken vara något för dig. I det här KBT-behandlingsprogrammet om på 8 veckor får du lära dig identifiera hindrande tankar och känslor som kan göra det svårt att agera konstruktivt i nära relationer, i arbetet eller gentemot okända personer. Du får också hjälp att själv finna alternativa, konstruktiva beteenden och stöttning när du tränar på dem i ditt eget liv. Du kan använda den här resursen på egen hand eller i terapi, med stöd av en KBT-psykolog eller -psykoterapeut.

## 8 veckor, 10 moduler

KBT-behandlingsprogrammet består av 10 moduler som det är tänkt att du jobbar med under loppet av 8 veckor. Under sista två veckorna väljer du själv vilka fördjupningsmoduler du vill jobba med. Det övergripande syftet med programmet är att lära ut och ge dig möjlighet att i praktiken öva konstruktiv självhävdelse, så att du får större framkomlighet i ditt liv.

## Boken är fri för icke-kommersiell användning

Materialet är fritt tillgängligt att använda som både självhjälpsbok och som behandlingsmanual. Vi har valt en [fri icke-kommersiell dokumentlicens](0-2.qmd) eftersom vi tycker att evidensbaserade psykologiska interventioner ska vara fritt tillgängliga för allmänheten, liksom i primärvården och psykiatrin.
