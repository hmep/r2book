---
lang: sv
title: Sammanfattning
---

-   För att du ska kunna hävda dig själv behöver du bli medveten om när
    du blir fysiskt spänd och fysiskt uppjagad och lära dig att
    reglera kroppsreaktionerna, och/eller öka förmågan att tolerera dem. Hög fysisk spänning är en stor del av den upplevda stressnivån. I extremfall kan långvarig spänning
    leda till kronisk smärta och stressrelaterade sjukdomar.
-   Det finns flera sätt att sänka spänningsnivån, inklusive meditation,
    träning, tai chi, massage, visualisering, yoga, progressiv
    avslappning och långsam medveten andning.
-   En annan färdighet är medveten närvaro. Medveten närvaro handlar om att så långt det bara är
möjligt ta in situationen här-och-nu, inklusive obehaget och de negativa tankarna. Träning i medveten närvaro ger i första hand öka förmågan att tolerera obehaget, genom att du får ökad förmåga att ta nya perspektiv på det. Det är omöjligt att ta distans och perspektiv på tankarna och att samtidigt helt och hållet ”köpa” sina tankar. Medveten närvaro gör på så sätt smärtsamma upplevelser mindre styrande.
-   Oavsett om du med avslappning ökar förmågan att reglera ned obehag eller om du med medveten närvaro ökar förmågan att tolerera det (eller båda sakerna samtidigt) kan du lättare ta sikte på det som är viktigt för dig i situationen. Du får då ökad förmåga att välja ditt handlande. Det underlättar för dig när du tränar på konstruktiv självhävdelse.

