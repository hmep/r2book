---
title: "Uppgift: Planera inför de kommande två veckorna"
---

Under de två kommande veckorna kommer du att få fördjupa dig i ett eller
två av fyra områden som är viktiga för konstruktiv självhävdelse. Efter
att du har gjort klart den här modulen och dessutom fyllt i enkäterna i
vår mittenmätning, kommer du att få tillgång till fyra nya moduler på
ett bräde. Du får tillgång till alla på en gång, men du väljer en eller
två att göra övningarna i -- utifrån din egen nyfikenhet och vad du
helst önskar att få stöttning med.

-   I modul 6 tittar vi på varför det ibland är svårt att **säga
    'nej'**, och hur vi kan bli bättre på det. Det är viktigt för att
    minska stressen i livet.
-   I modul 7 går vi genom hur vi kan **hantera kritik** på ett
    konstruktivt sätt. Att kunna ta och ge kritik på ett konstruktivt
    sätt är bra för självkänslan.
-   I modul 8 går vi genom hur vi kan **hantera besvikelser** på ett
    sätt som respekterar både våra egna och andras rättigheter.
-   I modul 9 lär vi oss hur vi både kan **ta emot och ge komplimanger**
    på ett självhävdande och konstruktivt sätt. Det är en viktig
    självhävdande och social färdighet.

Tänk tillbaka på din första SMARTa målsättning och allt du har lärt dig
i modulerna hittills i programmet. Lägg till alla de erfarenheter och
kloka slutsatser du har gjort i anslutning till de beteendeexperiment du
har utfört i programmet. Vad skulle vara ett lämpligt område att
fortsätta mängdträna inom?

##1c66063861af843300d69a5a45fc4d44=
