---
lang: sv
title: Passiv kommunikation
---

## Definition

-   Att du inte uttrycker dina ärliga känslor, tankar, behov och
    övertygelser. Det innebär att du därmed tillåter andra att kränka
    dina rättigheter. Det kan också betyda att du uttrycker dina tankar
    och känslor på ett ursäktande, självutplånande sätt -- så att andra
    enkelt kan bortse från dem.
-   Att du förminskar eller kränker dina egna rättigheter.
-   Ibland även att du visar en subtil avsaknad av respekt för andra
    människors förmåga att klara av besvikelser, axla ansvar eller
    hantera sina egna problem.

![](/sites/respekt/media/image/canvas-passiv-slinga-X.svg){style=”width: 400px; height: 400px; margin: 1em 0px 0px;”}

## Verbala kännetecken

-   långa, virriga meningar
-   tassande som katten kring het gröt
-   trevande tal, fyllt av pauser
-   frekvent harklande
-   ursäktande utan anledning, i en mjuk och ostadig röst
-   användande av meningar som ”om det inte vore till för mycket besvär
    ...”
-   många fyllnadsord som ”kanske”, ”hmm”, ”du vet”
-   ofta enformig och monoton röst
-   ibland gnällig eller retande ton
-   överdrivet varm eller överdrivet mjuk röst
-   ofta lämnas resonemang oavslutade
-   ideliga rättfärdiganden, exempelvis ”jag brukar normalt inte säga
    någonting”
-   ursäkter, exempelvis ”jag är hemskt ledsen att jag stör”
-   upphävande av det egna talet, exempelvis ”det är bara min åsikt”
    eller ”jag kan ha fel”
-   själv-avfärdande, som ”det är inte viktigt” eller ”det spelar
    egentligen ingen roll”
-   själv-nedsättande tal, som ”jag är hopplös ...” eller ”du känner mig
    ...”

## Icke-verbala kännetecken

-   undviker ögonkontakt
-   tittar ned
-   ibland hopsjunken hållning
-   vridandes på händerna
-   uttrycker ilska eller tar emot kritik med ”spökleende”
-   skakande käkar
-   bitande i läpparna

## Kognitiv stil (tänkande)

-   ”Jag räknas inte”
-   ”Mina känslor, behov och tankar är mindre viktiga än dina”
-   ”Andra personer kommer att tänka illa om mig eller att inte tycka om
    mig”
-   ”Om jag säger nej kan någon blir upprörd, om det händer är det mitt
    fel”

## Fördelar

-   Du får uppskattning för att vara en osjälvisk, hygglig person
-   Du får sällan skulden när något går fel eftersom du sällan tar
    initiativ
-   Andra skyddar och tar hand om dig
-   Du undviker, skjuter upp eller gömmer konflikter, för att
    kortsiktigt minska ångest och obehag

## Kostnader

-   Du kan ha en benägenhet att bygga upp stress och ilska som kan
    explodera på ett väldigt aggressivt sätt
-   Andra personer kan ofta komma att ställa orimliga krav på dig
-   Du kan fastna i relationer som inte är konstruktiva och som är svåra
    att ändra
-   Du begränsar självbilden till att passa andras bild av dig som en
    älskvärd person
-   Samtidigt som du trycker undan ilska och frustration minskar det
    benägenheten att känna positiva känslor
-   Du kan få försämrad självkänsla
