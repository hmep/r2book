---
lang: sv
title: "Uppgift: Hur bra är du på att hävda dig själv?"
---

Det kan vara svårt att avgöra hur bra du är på att hävda dig själv. I
vissa situationer kanske du känner dig mycket kapabel, men i andra
situationer kan du märka att du faktiskt inte uttrycker hur du känner
eller tänker, eller blir upprörd eller frustrerad.

## Skatta din grad av självhävdelse i olika situationer

I den här övningen får du hjälp att skatta hur bra du är på att hävda
dig själv konstruktivt i olika situationer. Det hjälper dig att
identifiera de områden i livet som du kan utveckla din
självhävdelseförmåga i. 

Lägg den tid du behöver på att fylla i arbetsbladet, även om det kan kännas
jobbigt att ta ställning till så många olika kombinationer av situationer och
relationer. Du kommer ha igen arbetet när det blir dags att utvärdera dina
framsteg. Om du under eller efter övningen känner dig trött eller ledsen, ge dig
själv ett erkännande att du just nu gör ett viktigt arbete.

::: {.content-visible when-format="html"}
[Självskattning självhävdelse (PDF)](forms/100respekt-skattning-situation-relation.pdf)
:::

När du har gått genom nästan hela självhjälpsmaterialet kommer du att i avsnitt 10 i vecka 8 få följa upp din egen
utveckling genom att göra om den här skattningen. När du jämför dina svar nu med
dina senare svar kommer du att få svart på vitt hur det har gått för dig.
