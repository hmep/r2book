---
title: "Uppgift: Identifiera fysisk spänning just nu"
---

När vi kommunicerar på ett passivt eller aggressivt sätt har vi ofta
ångest eller är arga, och det återspeglas i våra kroppar: Vi kan bli
spända i axlarna, nacken, käken eller i hela kroppen. Med tiden kan
spänningen i kroppen öka till en punkt då vi får huvudvärk, ryggskott
eller magproblem -- faktiskt en hel rad olika fysiska problem. Det blir
också allt svårare att slappna av.

För att kommunicera på ett sätt där vi hävdar oss själva konstruktivt
behöver vi dämpa graden av aktivering i kroppen, liksom spänningsgraden
som vi kan erfara när vi hamnar i \"heta\" situationer eller lägen där
vi känner oss obekväma.

Det första steget för att reducera fysisk spänning är att identifiera
var du är spänd i kroppen. 

##2001fd977853f668324cd774ac3c096a=

Se om du kan upptäcka några mönster av spända områden. Är du mest spänd
i magen och ländryggen (nedre delen av ryggen), i dina armar och ben,
eller runt nacken och axlarna?

Du kan upprepa övningen med formuläret flera gånger. Testa dig gärna
igen när du är i en mer stressande situation för att se om du då är
spänd i samma eller andra kroppsdelar. Upptäcker du någon skillnad?
