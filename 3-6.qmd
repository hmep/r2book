---
lang: sv
title: Sammanfattning
---

-   Vårt sätt att tänka kan ibland hindra oss från att hävda oss själva
    konstruktivt.
-   Att hävda sig själv är att hävda sina rättigheter, men med dem
    kommer också skyldigheter. Vi har ett ansvar mot oss själva och de
    personer som vi interagerar med. Konstruktiv självhävdelse handlar
    om att maximera respekten för båda parter.
-   Passiva och aggressiva självhävdelsestilar är förknippade med olika
    former av undvikande av faktiska situationer och/eller flykt från
    kroppsupplevelser som ångest. Att bli rasande arg kan till exempel
    fylla funktionen att undvika att känna ledsenhet.
-   Rädsloinlärning är mycket stark av evolutionära skäl. Det krävs
    medvetenhet för att sluta undvika och att börja delta i sådant som
    väcker ångest.
-   Det finns flera fördelar med att bryta undvikande och att ersätta
    det med aktivt deltagande i livet. Bland annat handlar du mer i
    linje med dina värderingar och kommer närmare sådant som är
    naturligt belönande för dig (närhet till andra människor, känsla av
    sammanhang, att det går din väg, med mera).
-   Du lär dig också att du klarar av att reglera ned ångest i tuffa
    situationer.
-   Med KBT, som i det här självhjälpsmaterialet, använder
    du beteendeexperiment för att ersätta undvikande med aktivt
    deltagande i livet.

![Konstruktiv självhävdelse innebär att man handlar på ett sätt som maximerar respekten för både egna och andras rättigheter.](/sites/respekt/media/image/canvas-konstruktiv-slinga-X.svg)

::: {.callout-note}
## I nästa vecka

I nästa avsnitt tittar vi närmare på olika konkreta sätt man kan hävda sig själv konstruktivt på. Vi letar även efter sätt att komma igång med mängdträning av konstruktiv självhävdelse. Du kommer också få tips om hur du kan komma igång med snabbavslappning. Övning ger färdighet!
:::
