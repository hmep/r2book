---
lang: sv
title: Hur har du det precis just nu?
---

Nu går vi in i sista veckan i det här självhjälpsmaterialet i
konstruktiv självhävdelse. Det är inte slutet på din resa, det här
är bara sluten på allra första början.

-   Kanske är du nöjd och stolt över alla beteendeexperiment och
    alla nyupptäckter av framkomlighet i livet som du har gjort? I
    sådana fall -- dela gärna den stoltheten och glädjen med någon i
    din omgivning. Det är ett exempel på konstruktiv självhävdelse
    som verkligen också är bra för självkänslan. När man börjar
    jobba med sig själv och utmana gamla beteenden och förutsägelser
    kan man ofta känna sig extra sårbar. Då är klokt att ge sig
    själv både uppmuntran och tid och plats att återhämta sig och
    bearbeta de nya erfarenheterna. 
-   Kanske har det varit alldeles för mycket kring dig i livet för
    att du ska ha hunnit engagera dig så mycket som du hade önskat.
    I sådana fall -- skänk dig själv en tacksamhetens tanke för att
    du har klarat av att prioritera det som har varit verkligt
    viktigt för dig. Det är också konstruktiv självhävdelse i
    praktiken! Känner du dig uppjagad och spänd? Ta också tillfället i
    akt att [göra några av
    avslappningsövningarna](5-0.qmd).
-   Kanske har du ändå dåligt samvete, för att du vet med dig att du
    mer än du skulle ha önskat har undvikit det obehag som
    ofrånkomligen kommer av att ta tag i saker som är svåra. Ge dig
    i sådana fall ordentligt med självmedkänsla. Det obehag du har
    känt är en påminnelse om att [det här sannolikt är viktigt för
    dig](3-2.qmd).
    I det här avsnittet kommer vi att planera för hur du kan fortsätta
    jobba på egen hand, och självhjälpsmaterialet och övningarna finns kvar här
    för dig även fortsättningsvis. Börja med att ta hjälp av
    övningarna i det här avsnittet. Kom ihåg: även ett litet steg i
    värderad riktning är helt och hållet ett steg i värderad riktning. 
-   Kanske är du besviken på oss över att det här självhjälpsmaterialet inte
    har motsvarat dina förväntningar? I sådana fall -- [berätta för
    oss vad du har saknat](https://github.com/hmep/r2book/issues/new). Att du ger oss konstruktivt
    formulerad återkoppling gör det både möjligt för dig att träna
    på konstruktiv självhävdelse precis här och nu, och ger oss en
    chans att faktiskt förbättra materialet.
    Vi uppskattar din återkoppling mycket!

I det här avslutande avsnittet kommer du få sätta samma de färdigheter som
du tillägnat dig under de veckor som gått sedan du började jobba med materialet, och stegvis planera hur du på
egen hand kan förbättra din konstruktiva självhävdelse i ditt
vardagsliv.

### Stäm av din konstruktiva självhävdelseförmåga just nu

Under vecka 1 fyllde du i ett arbetsblad med besvärliga
situationer/relationer. Lägg nu lite tid på att fylla i arbetsbladet på nytt, utan att först titta på dina svar som du gav i vecka 1.

::: {.content-visible when-format="html"}
[Självskattning självhävdelse (PDF)](forms/100respekt-skattning-situation-relation.pdf)
:::

Om du nu, när du har fyllt i arbetsbladet ovan på nytt, jämför med dina svar från vecka 1, vilka slutsatser drar du? Inom vilka relationer och situationer har du ökat din förmåga att hävda dig själv bättre, på ett konstruktivt sätt? Inom vilka områden vill du fortsätta arbeta vidare? Sök svaren på de frågorna nyfiket och icke-värderande -- försök att ha en utforskande inställning. Hur det än har gått för dig så innehåller svaren på arbetsbladet uppslag till situationer som du kan fortsätta jobba med.